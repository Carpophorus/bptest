<div class="article" id="values-article">
	<div class="article-p" id="article-paragraph-mid">
		<p>
			Brak pruža najbolji mogući temelj i najplodonosnije okruženje u kojem se mogu graditi porodice i vapitavati deca. Brak predstavlja životnu zajednicu, registrovanu pred vlastima, između jednog muškarca i jedne žene. Brak uključuje lično obavezivanje i javno izjavljivanje predanja pred svedocima. Brak mora postojati kao dobrovoljna, doživotna, heteroseksualna i monogamna zajednica života između bračnih partnera. U sistemu vrednosti modernog društva, brak i porodica se smatraju kao jedna od temeljnih vrednosti samog društva.
		</p>
	</div>
	<div class="article-p" id="article-paragraph-left">
		<p>
			<strong>Porodica kao prenosilac i čuvar morala</strong> – ona je prenosilac trajnih i osnovnih moralnih vrednosti. Porodica prenosi te vrednosti na nove generacije. Fundamentalni značaj porodice za društveno preživljavanje ogleda se u periodima civilizacijskih kriza i razaranja. Porodica je tada temelj ponovne društvene izgradnje. Nemački sociolog Helmut Seski govori da će posle katastrofe u II svetskom ratu započeti “proces obnove Nemačke na čijem čelu će koračati porodica”.
			<br>
			<br><strong>Religijska vrednost porodice</strong> – moralna vrednost porodice je tesno povezana sa njenim religijskim značajem. Svaka religija priznaje i veliča porodicu. U hrišćanstvu ona je Božanski okvir ljudske egzistencije i starija je od države kao civilizacijske tekovine. Gotovo da nema savremene političke platforme u današnjem svetu koja ne uzima jačanje porodice i bračne zajednice kao svoj neposredni i glavni cilj.
		</p>
	</div>
	<div class="article-p" id="article-paragraph-right">
		<p>
			<strong>Značaj zdrave bračne zajednice i porodice u formiranju ličnosti</strong> - još uvek je zdravo porodično okruženje najbolje i najbezbednije mesto za podizanje dece. Jedna od uloga porodice jeste njena reprodukcija, odnosno ostavljanje potomstva.
			<br>
			<br><strong>Bračna zajednica i porodica imaju svoju humanističku vrednost</strong> - porodica je okruženje u kojoj se najbolje razvija intimnost, podrška, privrženost, iskrenost, briga i staranje, ljubav, kolektivizam, ali i individualnost.
			<br>
			<br>Ukoliko jedno društvo teži ispravnom razvoju i pravilnim civilizacijskim vrednostima onda očuvanje bračne zajednice treba da bude na vrhu prioriteta. Tako se čuva i razvija temelj na kojima počiva zdravlje jedne nacije.
		</p>
	</div>
	<div class="article-p" id="article-paragraph-mid">
		<p>
			“Nedelja Braka” podstiče pojedince, udruženja, kompanije, vladin i nevladin sektor, politička tela, crkve i sve ostale koji podržavaju iste ciljeve i vrednosti da u nedelji od 7. do 14. februara organiziraju neki događaj ili više njih. Svake godine događaji su osmišljeni kako bi proslavili brak i osnažili bračne parove u njihovom jedinstvu i vernosti.
			<br>
			<br>“Nedelja Braka” nije platforma na kojoj se mogu promovisati određena verska ili politička opredeljenja ili pogled na svet koji nije u skladu sa gore navedenim vrednostima. Svesni smo da će crkve i druga verska udruženja u svom kontekstu koristiti svoju bogatu religijsku istoriju kako bi obeležile “Nedelju Braka”.
		</p>
	</div>
</div>