<div id="about">
	<div class="about-p" id="about-mid">
		<p>
			“Nedelja Braka” je deo međunarodne incijative “Marriage Week International” koja se svake godine odvija u više od 26 zemalja kako bi se od 7. &ndash; 14. februara održao niz događaja kojima bi se proslavio brak i motivisali i osnažili parovi u svom međusobnom odnosu i predanosti. “Nedelja Braka” podstiče pojedince, udruženja, kompanije, vladin i nevladin sektor, politička tela, crkve i sve ostale koji podržavaju iste ciljeve i vrednosti da u nedelji od 7. &ndash; 14. februara organizuju jedan ili više događaja, od onih neke sasvim romantične prirode do onih edukativnih ili zabavnih.
		</p>
	</div>
	<div class="about-p" id="about-left">
		<p>
			Inicijativu “Nedelja Braka” pokrenuli su Richard i Maria Kane 1997. godine u Velikoj Britaniji kada su od prijatelja saznali da se razvode. Na pitanje koji je razlog, očekujući neki od najčešćih odgovora (finansije, neverstvo, nemogućnost da imaju decu), iznenadili su se kada su saznali je razlog jednostavno bio “da su se udaljili jedno od drugog”. Kroz razgovor sa psihoterapeutima i bračnim savetnicima zaključili su da treba preduzeti preventivne mere, jer najčešće bude prekasno kada se bračni par odluči za neki oblik bračnog savetovanja.
		</p>
	</div>
	<div class="about-p" id="about-right">
		<p>
			Prvu “Nedelju Braka” otvorili su tadašnji britanski premijer John Major i njegova supruga. U nekim zemljama, kao što su Mađarska i Slovačka, supruge predsednika podržale su inicijativu “Nedelja Braka”, dok je u Irskoj 2010. to učinila i sama predsednica Mary McAleese. Danas, na međunarodnom nivou, u “Nedelji Braka” učestvuje više od 2 miliona učesnika po celom svetu u više od 700 gradova i naselja.
		</p>
	</div>
	<div id="#about-video-caption">
		<p>
			Pogledajte video u kojem Richard Kane govori o “Nedelji Braka” tokom posete Srbiji:
		</p>
	</div>
	<div id="video-container">
		<iframe width="560" height="315" src="https://www.youtube.com/embed/iSaHRt6hy5g" frameborder="0" allowfullscreen></iframe>
	</div>
</div>